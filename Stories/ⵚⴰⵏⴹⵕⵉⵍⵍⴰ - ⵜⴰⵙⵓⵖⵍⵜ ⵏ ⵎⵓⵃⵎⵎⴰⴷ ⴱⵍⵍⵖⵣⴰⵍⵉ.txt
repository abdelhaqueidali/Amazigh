ⵉⴽⴽⴰ ⵜⵜ ⵏⵏ ⵢⴰⵏ ⵓⵔⴳⴰⵣ ⵢⵓⵡⵍ ⵜⵉⴽⴽⵍⵜ ⵜⵉⵙⵙ ⵙⵏⴰⵜ ⴷⴼⴼⵉⵔ ⵎⴰⵢⴷ ⴰⵙ ⵜⵎⵎⵓⵜ ⵜⵎⵟⵟⵓⵜ ⵜⴰⵎⵣⵡⴰⵔⵓⵜ, ⵢⴰⵡⵢ ⵢⴰⵜ ⵜⵎⵟⵟⵓⵜ ⵉⵎⵔⴰⵏ ⵉⵙⵅⴰⵜⵔⵏ ⵉⵖⴼ ⵏⵏⵙ ⵓⴳⴳⴰⵔ ⵏ ⴽⵔⴰ ⵉⵍⵍⴰⵏ. ⵖⵓⵔⵙ ⵙⵏⴰⵜ ⵜⵔⴱⴰⵜⵉⵏ ⵜⵜ ⵉⵔⵡⴰⵙⵏ ⴳ ⵜⵖⴰⵔⴰ, ⴰⵡⵉⵏⵜ ⴷ ⵙⴳⵉⵙ ⴽⵔⴰⵢⴳⴰⵜ ⵜⴰⵖⴰⵡⵙⴰ. ⴰⵔⴳⴰⵣ ⵏⵜⵜⴰ ⵖⵓⵔⵙ ⵢⴰⵜ ⵜⵔⴱⴰⵜ ⵜⴰⴼⴷⴷⴰⵎⵜ ⵙⴳ ⵜⵎⵟⵟⵓⵜ ⵏⵏⵙ ⵏⵏⴰ ⵉⵎⵎⵓⵜⵏ, ⵎⴰⵛⴰ ⵜⴰⵍⵓⵖⵉ ⵏⵏⵙ ⴷ ⵓⴼⵓⵍⴽⵉ ⵏⵏⵙ ⵏⵜⵜⴰⵜ ⵓⵔ ⵍⵉⵏ ⴰⵏⴰⵡ, ⴰⵢⴰ ⵜⵓⵡⵢ ⵜ ⵉⴷ ⵙⴳ ⵎⴰⵙ ⵏⵏⴰ ⵢⵓⴼⵏ ⵎⴰⵢⴷ ⵉⵍⵍⴰⵏ ⵖⴼ ⵡⴰⴽⴰⵍ.
ⵓⵔ ⵉⵣⵔⵉ ⵢⴰⵜ ⵖⴼ ⵜⵎⵖⵔⴰ, ⵜⵙⵙⵓⵎⴰⵏ ⴷ ⵜⵎⵟⵟⵓⵜ ⵜⴰⵎⴰⵢⵏⵓⵜ ⵜⵓⵅⵅⵓⵜ ⵏⵏⵙ. ⵜⵙⴱⵉⴱⴱⵉⵢ ⵜⵉⵡⵓⵔⵉⵡⵉⵏ ⴰⴽⴽⵯ ⵎⵔⴰⵏⵉⵏ ⵏ ⵜⴰⴷⴷⴰⵔⵜ ⵉ ⵜⵔⴱⴰⵜ ⵜⴰⵎⵥⵢⴰⵏⵜ: ⵏⵜⵜⴰⵜ ⴰⵢⴷ ⵉⵙⵙⵉⵔⵉⴷⵏ ⵉⵔⵓⴽⵓⵜⵏ ⴷ ⵜⵎⵍⵙⴰ, ⵜⴼⵕⴹ ⵜⴰⵣⵇⵇⴰ ⵏ ⵜⵎⵟⵟⵓⵜ ⵏ ⴱⴰⴱⴰⵙ ⴷ ⴰⵡⴷ ⵜⵉⵏ ⵉⵙⵜⵜⵎⴰⵙ. ⴷⴰ ⵜⴳⴳⴰⵏ ⴳ ⵓⴼⵍⵍⴰ ⴰⴽⴽⵯ ⵏ ⵜⴳⵎⵎⵉ, ⴳ ⵢⴰⵜ ⵜⴰⴷⴷⵡⴰⵔⵉⵜ, ⵖⴼ ⵢⴰⵏ ⵡⵓⵙⵓ ⵉⵎⴷⴰⵏ, ⴰⵔ ⴳⴳⴰⵏⴻⵏⵜ ⵉⵙⵜⵜⵎⴰⵙ ⵏⵉⵜⵏⵜⵉ ⴳ ⵜⵣⵖⵡⵉⵏ ⵖⵓⴷⴰⵏⵉⵏ ⴳ ⵍⵍⴰⵏ ⵡⵓⵙⵓⵜⵏ ⵥⵉⵍⵏⵉⵏ ⴷ ⵜⵉⵙⵉⵜⵉⵏ ⴳ ⵜⵜⴰⵏⵏⴰⵢⵏⵜ ⵉⵖⴼⴰⵡⵏ ⵏⵏⵙⵏⵜ ⵙⴳ ⵢⵉⵖⴼ ⴰⵔ ⵉⴹⴰⵕⵏ.
ⴰⵔ ⵜⵜⵔⴼⵓⴼⵓⵏ ⵜⴳⵍⵍⵉⵏⵜ ⵏ ⵜⵛⵉⵔⵔⴰⵜⵉⵏ, ⵉⴳⴰⵏ ⵙ ⵢⵉⵙⵎ ⵚⴰⵏⴹⵕⵉⵍⵍⴰ, ⵎⴰⵛⴰ ⵜⵥⵥⵉⴹⵕ, ⵓⵔ ⵜⵖⵉⵢ ⴰⴷ ⵜⵙⵎⵓⵎⵎⵢ ⵖⴼ ⴱⴰⴱⴰⵙ ⴰⴼⴰⴷ ⴰⴷ ⵙⵉⵙ ⵓⵔ ⵉⵏⴽⵔ ⴰⵛⴽⵓ ⵜⴱⴰⴹ ⴷⵉⴳⵙ ⵜⵎⵟⵟⵓⵜ ⵏⵏⵙ. ⵎⵇⵇⴰⵔ ⴷⴰ ⵜⵍⵙⵙⴰ ⵖⴰⵙ ⴽⵔⴰ ⵏ ⵉⴷⵔⴱⴰⵍⵏ ⵉⵎⴷⴰⵏ ⵉⵎⵜⴰⵡⴰⵢⵏ, ⴷⴰ ⵜⴻⵜⵜⵓⵎⴰⵏ ⵚⴰⵏⴹⵕⵉⵍⵍⴰ ⵜⵓⴼ ⵉⵙⵜⵜⵎⴰⵙ ⵙ ⵜⵎⵉⴹⵉ ⵏ ⵜⵉⴽⴽⵍⵜ, ⴷⴰⵛⵛⵏ ⴰ ⵎⵔ ⵜⵍⵙⵉ ⴰⵕⵕⵓⴹ ⵉⵖⵓⴷⴰⵏ.
ⵜⵎⵢⴰⵔ ⵚⴰⵏⴹⵕⵉⵍⵍⴰ ⴽⵓⴷⵏⵏⴰ ⵜⵙⵎⴷ ⵜⴰⵡⵓⵔⵉ ⵏⵏⵙ ⴰⴷ ⵜⴻⵜⵜⴳⵉⵡⵉⵔ ⴳ ⵜⵖⵎⵔⵜ ⴳ ⵜⵍⵍⴰ ⵜⵙⵡⴰⵡⵡⵓⵜ ⵜⵇⵇⵉⵎ ⵖⴼ ⵢⵉⵖⴷ ⴰⵍⵍⵉⴳ ⴷⴰ ⴰⵙ ⵇⵇⵔⴰⵏ ⴰⵢⵜ ⵜⴰⴷⴷⴰⵔⵜ ⵙ ⵎⵣⵔⵉⵖⴷ. ⵜⴰⵎⵥⵢⴰⵏⵜ ⴳ ⵉⵙⵜⵜⵎⴰⵜⵏ ⴽⴰ ⴰⵢⴷ ⴰⵙ ⵉⵇⵇⴰⵔⵏ ⵙ ⵢⵉⵙⵎ ⵏⵏⵙ ⵏ ⵜⵉⴷⵜ ⴰⵛⴽⵓ ⵓⵔ ⴱⴰⵀⵔⴰ ⵜⵅⵅⵉ (ⵜⵅⵛⵉⵏ) ⴰⵎⵎ ⵜⵅⴰⵜⴰⵔⵜ.
ⵢⴰⵏ ⵡⴰⵙⵙ ⴳ ⵡⵓⵙⵙⴰⵏ, ⵉⵙⴽⵔ ⵎⴻⵎⵎⵉⵙ ⵏ ⵓⴳⵍⵍⵉⴷ ⵢⴰⵜ ⵜⴼⵓⴳⵍⴰ, ⵉⵍⴰⵖⴰ ⵏⵏ ⵙⵉⵙ ⵉ ⵜⵔⴱⴰⵜⵉⵏ ⴰⴽⴽⵯ ⴼⵓⵍⴽⵉⵏⵉⵏ ⴳ ⵜⵎⴰⵣⵉⵔⵜ ⴰⴼⴰⴷ ⴰⴷ ⵉⵙⵜⵢ ⵜⴰⵏⵏⴰ ⵔⴰⴷ ⵉⵜⵜⵔ ⵙ ⵢⵉⵡⵍ.
ⵜⴰⴷⴳⴳⵯⴰⵜ ⵏⵏⴰ, ⴰⵔ ⵜⴻⵜⵜⵎⵓⵜⵜⵓⴳ ⵜⵎⵖⴰⵔⵜ ⴷ ⵉⵙⵜⵉⵙ ⴰⴽⴽⵏ ⴰⴷ ⴷⴷⵓⵏⵜ ⵖⵔ ⵜⴼⵓⴳⵍⴰ, ⵜⴻⵜⵜⵔ ⵚⴰⵏⴹⵕⵉⵍⵍⴰ ⵉ ⵜⵎⵟⵟⵓⵜ ⵏ ⴱⴰⴱⴰⵙ ⴰⴷ ⵜⵜ ⵜⴰⵊⵊ ⴰⴷ ⵉⴷⵙⵏⵜ ⵜⵎⵓⵏ. ⵜⵔⴰⵔ ⴰⵙ:
- ⵎⴰⵛⴰ ⴰ ⵚⴰⵏⴹⵕⵉⵍⵍⴰ ⵀⴰⵜ ⵜⴻⵜⴽⴰⵔⴷ ⴰⴽⴽⵯ ⵙ ⵓⴳⴹⵕⵓⵕ ⴷ ⵉⵔⴽⴰⵏ ⵜⵉⵔⵉⴷ ⴰⴷ ⵜⴼⵜⵓⴷ ⵖⵔ ⵜⴼⵓⴳⵍⴰ? ⵓⵔ ⵖⵓⵔⵎ ⵜⴰⵔⵙⵡⴰⵢⵜ, ⵓⵔ ⴷⴰⵔⵎ ⵉⴷⵓⴽⴰⵏ ⵜⵉⵔⵉⴷ ⴰⴷ ⵜⵔⴽⵣⴷ?
- ⴹⵓⴼ ⵜⴰⴷⴷⴰⵔⵜ, ⵀⴰ ⵏⵏ ⴰⴷ ⵜⴳⵏⴷ ⵓⵔ ⵜⴰ ⴷ ⵏⴰⵖⵓⵍ, ⴰⴷ ⴰⵙ ⵏⵏⴰⵏⵜ ⵉⵙⵜⵎⴰⵙ ⴷⴰⵜ ⴰⴷ ⴼⴼⵖⵏⵜ.
ⵢⴰⵏ ⵉⵎⵉⴽⴽ, ⵜⵙⵍⵍⴰ ⵚⴰⵏⴹⵕⵉⵍⵍⴰ ⵉ ⵢⴰⵏ ⵓⵎⵙⵍⵉ. ⴷ ⴰⵎⵙⵍⵉ ⵏ ⵍⴰⵍⵍⴰⵙ ⵜⴰⵎⴽⵔⵔⵉⵡⵜ, ⵏⵏⴰ ⴰⵙ ⵉⵏⵏⴰⵏ:
- ⵚⴼⴹ ⵉⵎⵟⵟⴰⵡⵏ ⵏⵏⵎ, ⵇⴰⴷ ⵜⴷⴷⵓⴷ ⵖⵔ ⵜⴼⵓⴳⵍⴰ, ⵓⵙⵉⵖ ⴰⵎ ⵉⵙⵙ.
ⵓⴽⴰⵏ ⵙ ⵢⴰⵏ ⵓⵙⵉⵍⵍⴼ ⵙ ⵜⵖⵔⵓⵢⵜ ⵜⴰⵎⴽⵓⵔⴰⵏⵜ, ⵜⴳⴰ ⵢⴰⵜ ⵜⵖⵙⴰⵢⵜ ⴷ ⵜⴰⴽⵕⵕⵓⵚⵜ ⵜⴰⵎⵏⵏⵓⵔⵖⵜ ⵉⵎⵇⵇⵓⵔⵏ ⵜⴼⴰⵍⴽⵉ ⴰⵟⵟⴰⵚ, ⵜⴳ ⵉⵜⵙⵏ ⵉⵖⵔⴷⴰⵢⵏ ⴷ ⵉⵢⵙⴰⵏ ⵖⵓⴷⴰⵏⵉⵏ, ⵢⴰⵏ ⵡⴰⵢⴷⵉ ⴷ ⴰⵎⵏⴷⴰⵀ ⴷ ⵉⴷⵙⵏ ⵉⴳⵯⵔⴰ ⵉⵎⵥⵢⴰⵏⵏ ⴷ ⵉⵎⴽⵉⵔⵉⵜⵏ.
ⵙ ⵢⴰⵜ ⵜⵢⵜⵉ ⵢⴰⴹⵏ ⵙ ⵜⵖⵔⵓⵢⵜ, ⵓⵎⴰⵏⴻⵏⵜ ⴷ ⴽⵔⴰ ⵏ ⵜⴷⵓⴽⵉⵏ ⵉⵍⵀⴰⵏ ⵏ ⵓⵙⴰⵎⵎⵖ ⵖⴼ ⵜⴹⴰⵕⵉⵏ ⵏⵏⵙ. ⵉⵍⵎⵎⴰ ⵜⵙⵏⴼⵍ ⵜⵎⴽⵔⵔⵉⵡⵜ ⵜⴰⵔⵙⵡⴰⵢⵜ ⵉⵎⴷⴰⵏ ⵜⴳ ⵜⵜ ⴷ ⵢⴰⵜ ⵜⵔⵙⵡⴰⵢⵜ ⵉⴽⵏⴰⵏ ⵉⴳⴰⵏ ⵉ ⵓⴱⴰⵔⴰⵣ ⵏ ⵜⴼⵓⴳⵍⴰ.
ⵓⵎⵉ ⵜⵎⵎⵓⵜⵜⴳ, ⵜⵙⵎⴰⴳⵍ ⵜⵜ ⵜⵎⴽⵔⵔⵉⵡⵜ ⵜⵏⵏⴰ ⴰⵙ:
- ⴰⴷ ⴽⵎ ⵉⵏⵏ ⵓⵔ ⵢⴰⴼ ⵡⴰⵎⵎⴰⵙ ⵏ ⵢⵉⴹ ⴳ ⵓⴱⴰⵔⴰⵣ, ⴰⵛⴽⵓ ⴰⴷ ⴷⴰⵢ ⵉⵍⴽⵎ ⵔⴰⴷ ⴰⴽⴽⵯ ⵏⵖⵓⴱⵓⵏⵜ ⵜⵀⵓⵙⴽⵉⵡⵉⵏ ⴰ ⴰⴽⴽⵯ!
- ⵓⵔ ⵜⵜⴳⴳⵯⴷ ⴰ ⵍⴰⵍⵍⴰ, ⵓⵔ ⵏⵏⵉⵖ ⴰⴷ ⵜⵜⵓⵖ ⴰⵙⵎⵉⴳⵍ ⵏⵏⵎ.
ⵓⴽⴰⵏ ⵜⴰⵎⵥ ⵜⴽⵕⵕⵓⵚⵜ ⴰⴱⵔⵉⴷ ⵖⵔ ⵉⵖⵔⵎ ⴰⴳⵍⴷⴰⵏ.
ⴷⵖⵢⴰ ⵜⴼⴼⵖ ⵜⵜ ⵏⵏ ⵚⴰⵏⴹⵕⵉⵍⵍⴰ ⴳ ⵓⴱⵔⴳⵎⵎⵉ ⵏ ⵓⴳⵍⵍⵉⴷ, ⵢⴰⴼ ⵏⵏ ⵓⴳⵍⴷⵓⵏ ⵎⴰⵙ ⴷ ⵜⴰⵔⴱⴰⵜ ⴰ ⵉⵖⵓⴷⴰⵏ ⵏⵏⴰ ⵓⵔ ⵉⵙⵙⵉⵏ ⴰⵡⴷ ⵢⴰⵏ ⴰ ⵙ ⵢⴰⴷⵍⵍⵉ ⵉⵜⵜⵇⵇⵍ.
ⵉⴷⴷⵎ ⵓⵥⴰⵡⴰⵏ ⵉⵜⵜⵔ ⴰⵙ ⵓⴳⵍⴷⵓⵏ ⴰⴷ ⵉⴷⵙ ⵜⵔⴽⵣ. ⵜⵎⵎⵓⵜ ⵚⴰⵏⴹⵕⵉⵍⵍⴰ ⵙ ⵜⵓⵎⵔⵜ ⴷ ⵓⵎⴷⴰⵣ. ⴰⵔ ⵜⴻⵜⵜⵇⵇⵍ ⴰⴷ ⵜⴰⵡⴹ ⵜⵙⵔⴰⴳⵜ ⵜⵉⵙⵙ ⵢⴰⵏ ⴷ ⵎⵔⴰⵡⵜ ⴷ 45 ⵏ ⵜⵓⵙⴷⵉⴷⵜ. ⵖⴰⵙ ⵜⵍⴽⵎ ⴷⴰⵢ ⵜⵖⴰⵡⵍ ⵜⴼⵜⵓ ⵙ ⴷⵉⴷⴷⴰ ⴷ ⵜⴽⴽⴰ.
ⵜⵙⵏⵉⵎⵎⵔ ⴽⵉⴳⴰⵏ ⵍⴰⵍⵍⴰⵙ ⵜⴻⵜⵜⵔ ⴰⵙ ⴰⴷ ⴰⵙ ⴷⴰⵖ ⵜⴰⵡⵙ ⴰⴷ ⵜⴷⵡⵍ ⵜⵉⴽⴽⵍⵜ ⵢⴰⴹⵏ ⵖⵔ ⵓⴱⴰⵔⴰⵣ ⵏ ⵜⴼⵓⴳⵍⴰ, ⴰⵢⵏⵏⴰ ⵏⵉⵜ ⴰⵢⴷ ⵜⵙⴽⵔ ⴰⵣⴽⴽⴰ ⵏⵏⵙ.
ⵜⴽⵏⴰ ⵓⴳⴳⴰⵔ ⵏ ⵓⵢⵏⵏⴰ ⵉⵣⵔⵉⵏ; ⵢⵓⴼ ⴰⵙ ⵡⴰⵙⵙⴰ ⵉⴹⵍⵍⵉ ⴳ ⵓⴼⵓⵍⴽⵉ. ⵉⵇⵇⵉⵎ ⵓⴳⵍⴷⵓⵏ ⴰⵔ ⴰⴽⵉⴷⵙ ⵉⵜⵜⵔⴽⴰⵣ ⴽⵔⴰ ⵉⵍⴰ ⵢⵉⴹ.
ⵜⵔⴰⵔ ⵚⴰⵏⴹⵕⵉⵍⵍⴰ ⵜⴰⵢⵏⵉⵜ, ⴷ ⵏⵜⵜⴰⵜ ⵜⵍⵍⴰ ⴳ ⵜⵓⵎⵔⵜ ⵉⵎⵇⵇⵓⵔⵏ, ⵖⵔ ⵜⵎⵙⵔⴰⴳⵜ ⵜⴰⴼ ⵏⵏ ⵎⴰⵙ ⵉⵄⴰⵡⵍ ⵡⴰⵎⵎⴰⵙ ⵏ ⵢⵉⴹ.
- ⵓⵀ! ⵉⵇⵇⴰⵏ ⴷ ⴰⴷ ⴽⴽⵖ ⴰⴱⵔⵉⴷ, ⴰⵢⴷ ⵜⵏⵏⴰ.
ⵉⵅⵙ ⵓⴳⵍⴷⵓⵏ ⴰⴷ ⵜⵜ ⵉⵃⴰⵚⵕ ⴰⴷ ⵓⵔ ⵜⴷⴷⵓ, ⵎⴰⵛⴰ ⵚⴰⵏⴹⵕⵉⵍⵍⴰ ⵜⴼⴼⵖ ⵢⴰⴷ ⵙⴳ ⵓⴱⴰⵔⴰⵣ ⵏ ⵜⴼⵓⴳⵍⴰ.
ⵉⴹⴼⵕ ⵜⵜ ⵓⴳⵍⴷⵓⵏ, ⵎⴰⵛⴰ ⵓⵔ ⵜⵜ ⵏⵏ ⵉⵙⵙⵓⴽⴽⵉⵍ, ⵓⵔ ⵢⵓⴼⵉ ⴰⵎⵔ ⵢⴰⵜ ⵜⴷⵓⴽⵓⵜ ⵏⵏⵙ ⵏ ⵓⵙⴰⵎⵎⵖ ⵏⵏⴰ ⵏⵏ ⵜⵙⴹⵕ ⴳ ⵉⵎⵉ ⵏ ⵓⴱⵔⴳⵎⵎⵉ.
ⵜⵙⵓⵍ ⵓⴽⴰⵏ ⵚⴰⵏⴹⵕⵉⵍⵍⴰ ⴳ ⵉⵙⴽⵯⴼⴰⵍ ⵉⵎⵇⵔⴰⵏⵏ ⵏ ⵉⵎⵉ ⵏ ⵓⴱⵔⴳⵎⵎⵉ ⵙ ⵜⵏⴳⵏⴳ ⵜⵉⵙⵙ 12 ⵏ ⵢⵉⴹ; ⵜⴰⴼ ⵏⵏ ⵉⵖⴼ ⵏⵏⵙ ⵜⵍⵙⴰ ⵜⵉⵎⵍⵙⴰ ⵍⵍⵉ ⵏⵏⵙ ⵉⵎⴷⴰⵏ ⵉⵔⴽⵓⴽⴰⵏ. ⵜⴰⴼ ⵏⵏ ⴳ ⵉⵣⴷⴰⵔ ⴳ ⵓⴷⵖⴰⵔ ⵏ ⵜⴽⵕⵕⵓⵚⵜ ⵜⴰⵎⵏⵏⵓⵔⵖⵜ, ⵢⴰⵜ ⵜⵖⵙⴰⵢⵜ ⴰⵔ ⵜⵜ ⵜⴻⵜⵜⴳⴰⵏⵏⴰ.
ⵜⵙⵓⵍ ⵚⴰⵏⴹⵕⵉⵍⵍⴰ ⴳ ⵉⵙⴽⵯⴼⴰⵍ ⵉⵎⵇⵔⴰⵏⴻⵏ ⵏ ⵓⴱⵔⴳⵎⵎⵉ, ⵜⵚⵓⵏⵉ ⵜⵉⵙⵙ ⵙⵉⵏ ⴷ ⵎⵔⴰⵡⵜ ⵏ ⵢⵉⴹ; ⴷⵖⵢⴰ ⵜⴰⴼ ⴷ ⵉⵖⴼ ⵏⵏⵙ ⵜⵍⵙⴰ ⵜⵉⵎⵍⵙⴰ ⵍⵍⵉ ⵏⵏⵙ ⵉⵎⴷⴰⵏ ⵉⵔⴽⵓⴽⴰⵏ. ⴳ ⵢⵉⵣⴷⴰⵔ, ⵜⵓⴼⴰ ⵏⵏ ⵢⴰⵜ ⵜⵖⵙⴰⵢⵜ ⴰⵔ ⵜⵜ ⵜⴻⵜⵜⴳⴰⵏⴰⵢ ⴳ ⵓⴷⵖⴰⵔ ⵏ ⵜⴽⵕⵕⵓⵙⵜ.
ⵜⴰⵖⵓⵍ ⵙ ⵓⵣⵉⵔ ⴰⵔ ⵜⵉⴳⵎⵎⵉ ⴰⴼⴰⴷ ⴰⴷ ⵜⴽⵛⴰⴷ ⵉ ⵓⴽⵜⵜⵓⵢ ⵏ ⵢⵉⴹ ⴰ ⵉⴱⵓⵖⵍⴰⵏ ⵢⴰⵜ ⵜⴷⵓⴽⵓⵜ ⵏ ⵓⵙⴰⵎⵎⵖ.
ⵙⵙⴰⵡⴹⵏⵜ ⴰⵙ ⴷ ⵉⵙⵜⵜⵎⴰⵙ ⴰⵏⵖⵎⵉⵙ ⵏ ⵉⵙ ⵜⵙⵓⵛⴽⴰ ⵢⴰⵜ ⵜⴳⵍⴷⵓⵏⵜ ⵉⴼⵓⵍⴽⵉⵏ ⵜⴰⴷⵓⴽⵓⵜ ⵏⵏⵙ ⴳ ⵓⴱⴰⵔⴰⵣ, ⴷ ⵎⴰⵙ ⵉⴽⵍⴰ ⵓⴳⵍⴷⵓⵏ ⴰⵔ ⵜⵜ ⵉⵙⴽⵙⵉⵡ ⵉⴷⴷⵖ ⵜ ⵜⵙⵙⵓⵙⵎ.
ⴹⴰⵕⵜ ⴽⵔⴰ ⵏ ⵡⵓⵙⵙⴰⵏ ⴷⵔⵓⵙⵏⵉⵏ, ⵉⴼⴽⴰ ⵓⴳⵍⵍⵉⴷ ⴰⵏⴰⴹ ⵉ ⵉⵎⴰⵍⴰⵍⵏ ⵏⵏⵙ ⴰⴷ ⴰⵔⵎⵏ ⵜⴰⴷⵓⴽⵓⵜ ⵉ ⵜⵔⴱⴰⵜⵉⵏ ⴰⴽⴽ ⵏ ⵜⴳⵍⴷⵉⵜ ⵢⵉⵏⵉ ⵎⴰⵙ ⵇⴰⴷ ⵉⵙⵜⴰⵀⵍ ⵉ ⵢⵉⵙ ⵙ ⵜⴰⵏⵏⴰ ⵎⵉ ⴷ ⵜⵓⵙⴰ ⴳ ⵓⴹⴰⵕ.
ⵉⴳⵔ ⵏⵏ ⵡⴰⴽⵓⴷ ⴰⵎⴰⵣⴰⵏ ⵏ ⵓⴳⵍⵍⵉⴷ ⵖⵔ ⵜⵣⴷⵓⵖⵜ ⵏ ⵚⴰⵏⴹⵕⵉⵍⵍⴰ. ⴰⵔ ⵜⵜⴰⵔⵎⵏⵜ ⵉⵙⵜⵎⴰⵙ ⵜⴰⴷⵓⴽⵓⵜ ⵎⴰⵛⴰ ⵎⵇⵇⵓⵔⵏ ⵡⴰⵍⴰ ⵉⴹⴰⵔⵏ ⵏⵏⵙⵏⵜ. ⵓⴽⴰⵏ ⵜⴻⵜⵜⵔ ⴰⵙⵏ ⵚⴰⵏⴹⵕⵉⵍⵍⴰ ⴰⴷ ⵜⵜ ⴰⵊⵊⵏ ⴰⴷ ⵜⵜ ⵜⴰⵔⵎ ⴰⵡⴷ ⵏⵜⵜⴰⵜ.
ⴰⵔ ⴷⵉⴳ ⵙ ⴹⵚⵚⴰⵏⵜ ⵉⵙⵜⵎⴰⵙ. ⵉⵙⴳⵉⵡⵏ ⵓⵎⴰⵣⴰⵏ ⵚⴰⵏⴹⵕⵉⵍⵍⴰ, ⵎⵎⴰⵜⵔⵏ ⴰⵍⵍⵉⴳ ⵖⴹⴼⵏ ⴰⴽⴽ ⵎⴰⵙ ⵜⴽⵛⵎ ⵜⴹⴰⵕⵜ ⵏⵏⵙ ⵖⵔ ⵜⴷⵓⴽⵓⵜ ⴷ ⵎⴰⵙ ⴰⵙ ⴷ ⵜⵓⵙⴰ. ⴷⴷⴰⴳ ⵜⵇⵇⵏ ⵚⴰⵏⴹⵕⵉⵍⵍⴰ ⵜⴰⴷⵓⴽⵓⵜ ⵢⴰⴹⵏ ⵉ ⵓⴹⴰⵕ ⵡⵉⵙⵙ ⵙⵉⵏ, ⵓⵔ ⴼⵍⵉⵙⵏⵜ ⵉⵙⵜⵎⴰⵙ ⴷ ⵜⵎⵟⵟⵓⵜ ⵏ ⴱⴰⴱⴰⵙ ⴰⵍⵍⵏ ⵏⵏⵙⵏⵜ.
ⵉⵎⵉⴽⴽ ⵀⴰ ⵏⵏ ⵍⴰⵍⵍⴰ ⵙ ⵜⴰⵎⴽⵔⵔⵉⵡⵜ ⵜⴳⵓⵍⴰ ⴷ ⵜⵙⵉⵍⵍⴼ ⵙ ⵜⵖⵔⵓⵢⵜ ⵏⵏⵙ ⵖⴼ ⵉⴷⵔⴱⴰⵍⵏ ⵏ ⵚⴰⵏⴹⵕⵉⵍⵍⴰ, ⵜⵙⵡⵔⵔⵉ ⵜⵏ ⵖⵓⴷⴰⵏ ⵓⴳⴳⴰⵔ ⵏ ⵡⵉⵏⵏⴰ ⴰⴽⴽ ⵉⵣⵔⵉⵏ.
ⴹⴰⵕⵜ ⵎⴰⵢⴷ ⵜⵍⵙⴰ ⵜⵉⵎⵍⵙⴰ ⵏ ⵜⴳⵍⴷⵓⵏⵉⵏ, ⵓⴽⵣⵏⵜ ⵉⵙⵜⵎⴰⵙ ⵎⴰⵙ ⴷ ⵏⵜⵜⴰⵜ ⵏⵉⴽ ⴰⵢⴷ ⵜⴳⴰ ⵜⵔⴱⴰⵜ ⵉⵥⵉⵍⵏ ⵏⵏⴰ ⵥⵕⴰⵏⵜ ⴳ ⵓⴱⴰⵔⴰⵣ ⵏ ⵜⴼⵓⴳⵍⴰ. ⴰⵖⵏⵜ ⵏⵏ ⵖⴼ ⵉⴹⴰⵔⵏ ⵏⵏⵙ ⴰⵔ ⴰⵙ ⵜⵜⴻⵜⵜⵔⵏⵜ ⴰⵙⵓⵔⴼ. ⵜⵙⴱⴷⴷ ⵚⴰⵏⴹⵕⵉⵍⵍⴰ, ⵏⵏⴰ ⵉⴳⴰⵏ ⴰⴼⴳⴰⵏ ⴳ ⵉⵍⵍⴰ ⵓⴼⵓⵍⴽⵉ ⵜⵙⵎⵓⵏ ⴳⵔ ⵓⵖⵓⴷⵓ ⵏ ⵜⵓⵎⵎⵏⴷⴰ ⴷ ⵜⴰⵥⵉⵍⵜ ⵏ ⵜⵖⴰⵔⵉⵡⵉⵏ, ⵉⵙⵜⵎⴰⵙ ⵜⵎⵄⵏⴰⴳ ⵉⴷ ⵙⵏⵜ, ⵜⵙⵙⵓⵔⴼ ⴰⵙⵏⵜ ⵙⴳ ⵡⴰⵍⵍⴰⵖ ⵏ ⵡⵓⵍ ⵏⵏⵙ.
ⵉⵜⵜⵔ ⵓⴳⵍⴷⵓⵏ, ⵏⵏⴰ ⵜⵙⵏⵓⴼⵍ ⵢⴰⴷⵍⵍⵉ ⵜⴰⵢⵔⵉ, ⵉⵡⵍ ⵙⴳ ⵚⴰⵏⴹⵕⵉⵍⵍⴰ. ⵜⴰⴳⵍⵍⵉⴷⵜ ⴷ ⵓⴳⵍⵍⵉⴷ ⵎⵎⵔⵏ ⴽⵉⴳⴰⵏ. ⵚⴰⵏⴹⵕⵉⵍⵍⴰ ⴷ ⵓⴳⵍⴷⵓⵏ ⴷⴷⵔⵏ ⵢⴰⵜ ⵜⵓⴷⵔⵜ ⵉⵖⵣⵣⵉⴼⵏ ⵉⵜⴽⴰⵔⵏ ⵙ ⵜⵓⵎⵔⵜ ⴷ ⵓⵎⴷⴰⵣ.
