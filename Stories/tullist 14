
Liebhaber in allen Gestalten)
Johann von Wolfgang von Goethe (1749-1832)
issuɣl tt : 
Abdellah Rachdi

riɣ ukan, ad geɣ aslem,
igan arudad d imelẓi,
d iɣ nn-tuckit ad yi tegmert,
ur ad-as akkʷ anfeɣ.
riɣ ukan, ad geɣ aslem,
igan arudad d imelẓi.

riɣ ukan, ad geɣ ayyis,
fad ad darm geɣ kra,
ih! mtad is ka giɣ tuldit,
ad km tasi tsunfit.
riɣ ukan, ad geɣ ayyis,
fad ad darm geɣ kra.

riɣ ukan, ad geɣ uṛɣ,
ad am bdda ilin g tejjebirt,
d kudnna teddit ad tessaɣet,
beddaɣ nn darm s tezzela.
riɣ ukan, ad geɣ uṛɣ,
ad am bdda ilin g tejjebirt.

riɣ ukan, ad geɣ amekdi,
suleɣ amaynu dar tmarayt inu,
riɣ ad nn-fkeɣ awal,
mas rad tt-ssar fleɣ.
riɣ ukan, ad geɣ amkdi,
suleɣ amaynu dar tmarayt inu,

riɣ ukan, ad d-imɣureɣ,
ad d-geɣ imkarracen, sul kermeɣ,
d iɣ yi akkʷ tugit,
ur ad gis asiɣ taneggiḍt.
riɣ ukan, ad d-imɣureɣ,
ad d-geɣ imkarracn, sul kermeɣ.

d iɣ akkʷ giɣ am ubaɣus,
walli akkʷ igan irekʷman,
iɣ akkʷ illa mad km isfurrugen,
rad am-t-id siwerriɣ d tqebbaḍt.
d iɣ akkʷ giɣ am ubaɣus,
walli akkʷ igan irekʷman.

d iɣ akkʷ fulkiɣ zund aleqqaɛ,
geɣ nit amzili zund izem,
skereɣ iwallen zund win ureksim,
d txendillas zund tin ubaɣuɣ.
d iɣ akkʷ fulkiɣ zund aleqqaɛ,
geɣ nit amzili zund izem.

aylli lli rad nit geɣ,
rad am-t-akkʷ rezzefeɣ,
s tarragin n igeldunen,
illa fllam ad geɣ winm.
aylli lli rad nit geɣ,
rad am-t akkʷ rezzefeɣ.

yadlli, nkk giɣ, mklli giɣ,
awi flla s mkad lli giɣ!
iɣ trit ad darm yili ma yufen,
ssemsel-t-id s yiɣef nnm,
nkk giɣ ɣil, mklli giɣ,
awi flla s mkad lli giɣ!
________________________________
Yura-tt Ɛebdellah Ṛacdi 
