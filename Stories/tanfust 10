
ⵉⴷⵓⵢ ⴷ ⵉⵍⵓⵃ ⵏⵏ ⴰⵙⵎⵎⴰⵇⵍ ⴼ ⵜⵉⵙⵉⵜ, ⵢⴰⴼⴼ ⵏⵏ ⵉⵖ ⵓⵔ ⵉⴳⵉ ⵉⵙ ⵏⵏ ⵉⵥⵕⴰ ⵜⴰⵏⴷⴷⵉⵎⵜ ⴳⴰⵔ ⵜⴰⵏⴰⵜⴰⵎⵜ.
ⵓⴷⴻⵎ ⵏⵏⵙ ⵎⵖⵉⵏ ⴳⵉⵙ ⵉⵏⴽⴰⵎⵎⴰⴽⵏ, ⵜⴰⴼⴽⴽⴰ ⵏⵏⵙ ⵉⴽⵔⵣ ⵜⵜ ⴽⵔⴰ ⵙ ⵉⵅⵎⵎⴰⴽⵏ, ⵢⵉⵖⴼ ⵏⵏⵙ ⵢⴰⵙⵓⵙ, ⵓⵔ ⴰ ⵙⵓⵍ ⵉⵙⵙⵎⵖⵉⵢ, ⵉⴽⴽⵎ ⵜ ⵉⴷ ⵓⵏⴱⴷⵓ, ⵍⵍⵉ ⴷ ⵉⵎⵓⵏⵏ ⴷ ⵜⵣⴰⵡⴰ, ⵓⵔ ⴷ ⵏⵜⵜⴰⵏ, ⵏⵜⵜⴰⵏ ⵏⵉⵜ ⴰⵢⴰⵏⵏ, ⵉⴷⴷⴰ ⴰⴷ ⵢⵉⵎⵎⴰⵜⵜⵉ ⵓⵔ ⴰⵙ ⵢⵉⴼⵉ, ⵉⵔⴰ ⴰⴷ ⵢⴰⵍⵍ ⴰⴼⵓⵙ ⵉⵥⴹⴰⵢ ⴼⵍⵍⴰⵙ, ⴰⴷ ⵉⴱⵉⴷⴷ ⴼ ⵉⴹⴰⵕⵏ ⵣⵡⴰⵏ ⵇⵇⵓⵕⵏ , ⵉⵀ ⵎⴰⵏⵣⴰ ⵓⵙⵙⴰⵏ ⵖⴰⵢⴰⵏⵏ ⴰⵙ ⵉⵏⵏⴰ ⵓⴱⵖⵔⵓⵔ ⵢⵉⵖⴼ ⵏⵏⵙ ⵍⵍⵉⵖ ⵜ ⵜⴼⵍ ⵜⴷⵓⵙⵉ, ⴼⵍⵏⵜ ⵉⵎⴷⴷⵓⴽⴰⵍ, ⵉⵔⵡⵍⵏ ⴼⵍⵍⴰⵙ ⵜⴰⵔⵡⴰ, ⵎⴰⵅ ⴰ ⵜⵓⴷⵔⵜ ⵍⵍⵉⵖ ⵉⵢⵉ ⵜⵔⴳⵎⵜ ⵜⴰⴹⵕⵜ ⵉⵢⵉ ⵜⵙⵏⴼⵍⵜ ⴼⵍⵍⴰ ⵓⴷⴻⵎ ⵉⵥⵉⵍⵏ ⵖ ⵜⴳⴳⵓⵜ ⵜⵓⴼⴰⵡⵜ ⵙ ⵡⴰⴷ ⵢⵉⵍⵍⴰⵙⵏ.
ⵎⴰⵅ ⵓⵔ ⴷⵔⵉⵖ ⵜⵓⴷⵔⵜ ⵉⵏⵓ ⴷ ⵎⵉⴷⴷⵏ, ⵎⴰⵅ ⵍⵍⵉⵖ ⴳⵉⵖ ⵢⵉⵎⵉⵔⵉⵅⴼ ⴷⴰⵔ ⵜⵄⵣⵣⴰ ⵜⵏⵉⵎⴰⵏⵜ ⵏⵏⵙ ⵉⴳⴰ ⴰⵖⵓⵏⴼⵓ ⵓⵔ ⵢⵉⵔⵉⵏ ⵜ ⵉⵏ ⵡⵉⵢⵢⴰⴷ, ⵉⵙ ⵏⵉⵜ ⴳⵉⵖ ⴰⵣⵓⵎⵣⴳⵉⵏ ⵍⵍⵉⵖ ⴽⵓⵍⵍⵓ ⴳⵉ ⵔⵡⵍⵏ ⵎⵉⴷⴷⵏ, ⵏⵖ ⴷ ⵜⵓⴷⵔⵜ ⴰⴷ ⵜⴳⴰ ⵖⴰⵔ ⴰⵕⵟⵟⴰⵍ , ⴰⵢⵍⵍⵉ ⵜⴳⵔⵜ ⵔⴰⴷ ⵜ ⵜⵎⴳⵔⵜ , ⵢⵢⵉⵀ ⵖⵉⴽ ⴰⵏⵏ ⴰⴷ ⵜⴳⴰ, ⵜⵉⵣⵉ ⵏⵏⴰ ⵢ ⴰⴽ ⵜⴼⴽⴰ ⵜⴽⵔⵣⵜ ⴳⵉⵙ ⴰⴼⵓⵍⴽⵉ, ⵎⴰⵄⴷ ⵜⵎⴳⴳⵔⵜ ⴰⴽⵓⴷ ⵏⵏⴰ ⴰⴽ ⵜⴽⴽⵉⵙ, ⴷ ⵉⵖ ⵜⴳⵉⵜ ⵡⵉⵏ ⵎⵉⴷⴷⵏ ⵔⴰⴷ ⴱⴷⴷⴰ ⴳⵉⵏ ⵡⵉⵏⴽ,
________________________________
 ⵢⵓⵔⴰ ⵜⵜ: ⵎⵓⵃⴰ ⵃⴰⵢⴷⴰ 
