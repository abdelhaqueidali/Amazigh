
"...ⴳ ⵢⴰⵏ ⵓⵣⵎⵣ, ⵡⴰⵍⵍⵉ ⴳ ⵜⴳⴳⵓⵜ ⵜⵣⴳⵣⵓⵜ ⴳ ⵡⴰⴽⴰⵍ, ⵢⵓⴽⵉ ⵏⵏ ⵙ ⵜⵓⴷⵔⵜ ⵏ ⵉⵡⴷⴰⵏ ⴰⴷ ⵉⵥⵕ ⵜⵓⵎⵔⵜ ⵏⵏⵙⵏ ⴳ ⵓⵎⴰⴹⴰⵍ, ⵢⵓⴼⴰ ⵜⵏ ⵏⵏ ⵓⵍⵍⵏ ⵉⴱⵔⴳⵎⵎⴰ ⴷ ⵉⵖⵔⵎⴰⵏ, ⵜⵉⵎⵉⵣⴰⵔ ⴰⴽⴽⵯ ⵓⵎⵥⵏ ⵜⵏⵜ ⵉⴳⵍⴷⴰⵏ ⵜⵜⵓⵙⵙⴰⵏⵏⵉⵏ ⵙ ⴽⵉⴳⴰⵏ ⵏ ⵜⵣⵎⵔⵜ ⴷ ⵓⵥⴰⵡⴰⵕ, ⵍⵍⵉ ⵙ ⵜⵜⵓⴽⵔⴰⴼⵏ ⴽⵉⴳⴰⵏ ⵏ ⵉⵖⵔⴼⴰⵏ, ⴰⵔ ⵢⴰⵜ ⵜⵎⵓⵔⵜ ⵉⵏⵜⵍⵏ ⴳⵔ ⵜⴰⴳⴰⵏⵉⵏ, ⵜⴰⵍⴰⵜⵉⵏ ⴽⴰ ⴷ ⵙⵉⵙ ⵉⴳⴰⵏ ⴰⴱⵔⵉⴷ, ⵉⴷⵓⵔⴰⵔ ⵓⵔ ⵓⵊⵊⵉⵏ ⴰⵡⴷ ⵢⴰⵏ ⴰⴷ ⵉⵙⵙⵏ ⵎⴰ ⴳ ⵍⵍⴰⵏ, ⴳ ⴷⵉⵏⵏ ⴰ ⴳ ⵉⵣⵣⵔⴰⵢ ⵓⵏⵥⴰⵕ ⵓⵔⵜⴰ ⵉⵍⴽⵎ ⴱⵓⵚⵉⵢⴹⵓⵏ (ⴰⴳⵍⵍⵉⴷ ⵏ ⵢⵉⵍⵍ), ⵍⵍⵉ ⵔⴰⴷ ⵜ ⵉⵔⴰⵔ ⵙ ⵓⴼⴼⵍⴰ ⵏ ⵉⴳⵏⵡⴰⵏ.
ⵢⵓⵍⵙ ⵓⵏⵥⴰⵕ ⵉ ⵓⴱⵔⵉⴷ ⵏⵏⵙ ⴰⵅⴰⵜⴰⵔ, ⴽⵔⴰⵢⴳⴰⵜ ⵜⵙⵓⵔⴰⴼⵜ ⴷⴰ ⵜⴰⴽⴽⴰ ⵉⵎⵙⵍⵉ ⵏ ⵡⴰⵎⴰⵏ, ⴽⵔⴰⵢⴳⴰⵜ ⵉⵎⵙⵍⵉ ⵜⵎⵓⵏ ⴷⵉⴷⵙ ⵜⵣⵎⵓⵎⴳⵜ, ⵎⵇⵇⴰⵔ ⵉⴳⴳⴰⵎⵎⵉ ⴰⴼⵓⵍⴽⵉ ⴳⵔ ⵎⵉⴷⴷⵏ, ⵙ ⴰⵢⵍⵍⵉⵖ ⵏⵏ ⵢⵓⴼⴰ ⵉⵖⴼ ⵏⵏⵙ ⴳ ⵉⵎⵓⵣⵣⴰⵔ..."
________________________________
ⵢⵓⵔⴰ ⵜⵜ: ⵎⵓⵃⴰ ⵃⴰⵢⴷⴰ
