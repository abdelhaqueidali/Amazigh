
Yaɣ laẓ yan urba alley iḥred adan nnes. Yudf s unwal,yaf- n iyyu nnes ar tessirid iqcucn, iẓwwec:
– Is ur ta tessenwid cra n wuči ?
Temgulley ẓaṛ iwis,tewkukn iddeɣ ur isgllis tmija nnes:
– Ma ac yaɣn alley ar tseqsad s ugran (colère). ?
– Inɣa yi laẓ.
– Yac ur teffiɣd s tinml alley teǧiwnd aɣṛum ?!
– Han laẓ ar issemɣujuḍ (tordre) tamwadat inu (adan usdidn) .
– Mer turimd afẓu (la famine) nna ikkan ɣif ubaḥllu d tmaḥllut nnec ur tennid ad tesnummeld anemri nnec s laẓ.
Iwjjeɣ alley ibjḥ ubayuɣ (vaisseau sanguin) nnes:
– Nekk ur ssinɣ xas ad qqenɣ laẓ dat n wadi inɣ.
– Dneɣ (patienter) imiq ddiɣ ad ssemrɣ i tmenɣaɣat.
– Ar ma antur ?
– Raja,raja. Hat iɣuda ad ikmr cra laẓ acku mec illa umdaz g wannaz nneɣ izmr ad yili umnna (la famine) adaɣ yary Ucamin.
– Ma ay d i ikʷman nekk ?Riɣ ad čeɣ fek i ad awɣ.
– Ma ax alley di taɣuld ?
– Aram ttiniɣ fek i uči ari tseqsad ɣif uzakik (la cause) n wuɣul ?!
– Is ur tessind may d igan adnaɣ ?
– Ur inni uɣni (laẓ) isseḥradn timestay (adan izurarn) adi yaǧ ad dneɣ.
– Гejdm di, ddiɣ dɣi adac ssemrɣ i tmenɣaɣat. Ssilw i imjjan nnec mar ad tisinid
may d ikkan ɣif id baḥllu d ist maḥllu nneɣ g ukud n umnna (la famine) .
– Ay- nna ikkan izrey.
– Xas mar ad tettud laẓ.

– Ur nniɣ ad ttuɣ may d ittaxmn (mordre) axdil (l’estomac) inu.
– Seksiw.
Iẓẓem dis allen. Tesfḍ ifassen nnes. Tessiɣ askkadu s userɣu. Tsers tarikut neɣ tikint nnig n inyan neɣ inkan. Ar tsawal:
– G ukud n uknas amaḍlan wis- sin tekka tɣuṛaṛt tmazirt nneɣ aha ddern iwdan g tassast minzi ur ufin may d tsettan. Tekkʷar yat taytct tarikut s waman imci nna
giɣ nekk ṛexxu…
Issifg as iwis awal nnes:
– Mar ad ttun warraw nnes laẓ.
Tezmummey:
– Kud ttabrn waman arasn truẓ yan umiy alley zxuxmn (Artn ittawey unuddem,ar
tnuddumn) .
– Ay- nnaɣ ay d trid hat ur nniɣ ad gerduṭṭesɣ (azxuxm) .
– Ṛẓem i wallen nnec. G ulextu – ad ar tteflufuln waman. Ad asiyɣ sin urawn n uwwern aha gerɣ t gisn.
Iɣtel t:
– Id ay- ddeɣ ay d igan darm tarkuct (tiremt yaḍfuḍn) ?Гalɣ is trid ad tessemrd i ca
n tulkist (aksum izḍan) s usrif (imeṛɣan ilan tadunt) ittekkesn ajuḥmu (forte envie
à manger de la viande) n uksum. Ma mi riɣ aggʷrn irecmn g waman ?!!Id s tiremt
taḥrarayt as riɣ ad kkesɣ laẓ ?!!
Tuder i wallen,teskukkey (soupirer):
– Ay- a ay d yaru ukud. Isker aɣt uzlaḍ.
– Is awn inna myawalat aha turum ?
Izeɣdn udm (Izeggʷaɣ) ,teskukkey:
– Da ireggʷel ca ar d irmey yaɣ- n amda. Ur ittuyaqqil ufgan zeg urcal d warraw. Ar ittin unzi: «Arw meqqaṛ da treggʷeld». Han Acamin ay d ittesgarn
(garantir) urg (le gain) n ku yan. Ma acta n yuk izdeɣ g tibṛeṭ ittuttey s uzddir. Ma acta n yuk ikka izdeɣ g ifri iggufey s itri. Dɣi snimmer imeɣni (le créateur)
maḥedd tufid may d tfeẓẓad d may d ttelmaẓd. Isin is kkan id baḥllu d ist maḥllu nneɣ ar ttawɣn i walam,i tsemmumt n izzegarn,i uwwern n wadern,awd i
ucenyiy (morceau de viande) n tegnart iwɣn as kud illa umnna d ummekns amaḍlan wis- sin. Meqqaṛ d uy- a artn issenkas (obliger) usdarray (le
colonisateur) afṛanṣiṣ ad smuttern adern taf adast awiyn s tgemmi nnes mar ad s is issiwɣ ilfawn nnes. Hat llan wi- dda nsan dar itsn nna ufan g ubrid aha rweln dat
n tyelgi (l’aube) ,zriyn asn arraw nsen g ugʷwwal iddeɣ ur ufin may d asn ssučn . Ar tteruẓn (narrer) medden ixatarn is ufan itsn inejda yan uryaz ar ittawɣ i
uksum n yan yaḍn nna issikl aha irru t. Snimmer Acamin iddeɣ tufid imarwn nnec dac akkan tamenɣaɣat. Annay may d as skarɣ mar adas tessemrd asag
txiterd. Seksew. Da ggarɣ sin urawn n uggʷern g waman inabbarn. Ar ttasiyɣ asrew,ar ttaḍṛɣ (mixer) awwerm d waman,ar ɣifs znazwaɣ yat tuẓẓift n tisent.
Imiq n uzmz ad tezkfd tiremt tummint.
Iɣzek (manifester une exclamation de dédain):
– Axxid tiremt inqqan azuɣm (envie à manger un aliment) !!Ad ur tettud ad gis tgerd ca n ucwwiḥ (pièce) n uferɣus bar id ur i ittekkes ajuḥmu.
Teddem g ukrukḍ (la honte) ,tusey aɣenja d yat tmeḍliyt aha telkw as tamenɣaɣat day tefk ast:
– Aǧ t ad tesmiḍ day temḍiyd t. Hat da ttinin is ur illi ca n umssenwi ifukkesn
(habile) uggar n laẓ. Ad ur tsettad ar d c yaɣ laẓ,ad ur tessad ar d c yaɣ fad acku amllaẓu d unffadu ay d ittaciyn s taṭfi n tiremt d tument nnes. Hatin inna yan
urgaz i memmis: «Ad ur ttawɣd ar d ttawɣd i turawt (tamment) ,ad ur teggand ar d tgend ɣif umṭṭalsu (la soie) ». Kud ur igzi iwis may d ira adas yini issefra as
tungilt nnes aha yini as: «Ad ur tsettad ar d c ineɣ laẓ,ad ur teggand ar d tessewḥld iɣf nnec». Adday icceԑf cra iɣf nnes s cigan n twuri
tagermimt (difficile) ad iɣṛuṛḍ (se plonger dans un profond sommeil) amm is innebdr ɣif usan n umṭṭalsu,asag ikmer (subir) cra kigan n laẓ ad yaf taṭfi n
turawt g tiremt imessusn.
Yumẓ tameḍliyt,imḍey tamenɣaɣat:
– Mriddi laẓ ur nniɣ adas ṛeẓmɣ imi.
– Tamenɣaɣat tga awwern ineɣdn bahra isriyn g waman inabbarn.
– Tga tiremt n temzuzart ineɣdn s uzduz n uzmz. Ur da tekkes uɣni (laẓ) . Asra g d
aɣulɣ ad afɣ ca n tuftit (tiremt igan tiglay neɣ baṭaṭa irekmn g waman iṛɣan
aṭṭas) .

– Ad ur tettud ad tterzud tiglay n tsekkurt.
– Is ddiɣ s tinml mid ddiɣ s tagant?
– Adday tsalad.
– Id ad qqelɣ ar ussan n tigga (congès,vacances) mar ad afɣ ad čeɣ tuftit n tiglay?
– Iqqand ad tterzud uči nnec.
– Heyya ad usar ttedduɣ s ukerbus (tinml) !!
– Ur ac ttirɣ ad tebbiyd aḍaṛ ɣifs maca kud ttelmad jaj n tinml ttelmad g uniri nnes. Han akerbus ur illi xas g yan wansa mi inneḍ uɣʷrab. Di- nna tufid ad
ttisind ṛẓem i twengimt nnec. U- nna ittinin ur da ttisinɣ ur sar yufi uči abrid s ukbbus (axdil) nnes. Ẓẓu mar ad ttafd may d ttamd,qfes taf ad ttafd may d
tmeggerd. Ur issin uzmz nneɣ i uqujʷllʷu (l’inactivité) ,iga wi- n umussu d ururd (la rapidité) .
– Iwa mun d ids ara- d ca n tiram n dɣi. Ara- d ca n terkuct zeg terkucin n Tafuytt.
– Hat ur illi may d ifunsn (yusan) i ulyaz (santé) anect n tiremt g ur telli tikkert (matière grasse) .
– Iddeɣ ur as tessind aha ar ttinid awal- ad.
– Ini ukan ur as ufiɣ abrid.
– Awd i «terkucin n tmazirt inu» ur asnt tufid abrid?!
– Ma s riɣ ad seɣ turawt (tamment) d ucacid (amande) ma s tteggaɣ amlu ?Akkʷ ur ufiɣ xas yan isiw (ay- nna ittasy yan idikl) n ucacid daccen sin neɣ uggar.
– Ad ur i tfermazd (conseiller) .
– Hat is ksuḍɣ adac yar ufus imci nna iga winu.
– Mec yar adt ctemɣ (ad rarɣ iɣil d ufus s ugeṛḍ) aha qqenɣ imi nu.
– Ay- d ur teẓṛid a iwi nu. Ddu s ukerbus.
– Ad ur tettud tuftit n teglay. Ha- yyi ddiɣ. Ad ur sar ttalsd i tmenɣaɣat hat ur tgi xas imensi n ca n ukermammay (awssar aquṛaṛ) afermac (ur ilin uxsan ).
________________________________
Arhazaf Mohammed 
g tanta n umwan n 2968/2018
