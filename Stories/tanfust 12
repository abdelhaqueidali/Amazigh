
Inna-ak : illa wuccen d ubelbaquc gan imeddukal ar ttemɛaraḍen (var. ttmeɛraḍen). Day inna-ak : iɛerḍ ubelbaquc uccen, ig-as taḥrirt, ig-as-t-id g uberrad ; netta, issiweḍ-as-t-id, iddu, izrey-t. Ur yufi wuccen ma seg ɣer-s ikka ad t-itec. Iɛayed ɣer-s ubelbaquc inna-as :
- « A ɛemmi uccen, may (var. ma’) k-yuɣen (var. yaɣen) allig ur tetcid ? »
Inna-as :
- « A weddi, tciɣ, llah-ijɛel-lbaraka, iceṭṭer ɣer-k, tciɣ ayenna mi ɣyeɣ ! »
Iwa, nitni, ffɣen, inna-as wuccen i ubelbaquc :
- « Γur-ak (var. ɣir-ak, ɣar-ak) ur ɣer-i nn-teddid azekka (var. asekka) ! »
Iqqim ar azekka, iddu ɣer-s ubelbaqu. Inna-ak : iḥares-t wuccen, issnew-as taḥrirt, allig tenwa ig-as-tt afella n ṣṣellaɛ (var. ṣṣellaḥ, ṣṣelliḥ), ar ikkat ɛemmi ubelbaquc s uɣembub (var. uɣenbub, uɣenbu) ɣef ṣṣellaɛ : qraw ! qarw ! ur da-t-iḥekkem. Irnu wuccen netta ar iḍessa. Allig iɛneq ubelbaquc seg wutci, inna-as wuccen :
- « A ɛemmi abelbaquc, tec ! Ad ur -teḥcemd (tettḥeccamed) ! »
Inna-as :
- « Tciɣ ; ka, ur ixessa (var. ixeṣṣa, ixeṣṣ), tciɣ ayenna mi ɣyeɣ ! »
Inna-as wuccen :
- « Ayenna (var. anna) iyi-tgid ay ak-giɣ. »
________________________________
yura-tt: Ḥamid Ṭalibi
