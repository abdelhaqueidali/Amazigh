
maggarɣ d yan urgaz g ulaway(train) n gr merrakec d tmesna. nemyassan g umuddu nnɣ, ism nns Yunes sg Warzazat. 
yiw- t-id wannaz ad isekkus d uselmad n (umyaɣan) zun-d nns nit, nsawel kigan ɣf imukrisen n iffus, win uselmed, awd ɣf win tɣensa ɣf izrfan nnɣ... s sinitnɣ, nra ad nekk tawada, lli tesmutteg "tweɣni n iselmaden ɣf ittubezzaz umyaɣan" . 
nelkem-nn g tnefrut, naf-nn anẓaṛ ar-d-inn iṭṭaṛ. ur nessin is tesmutti tweɣni tawada-lli ar tadeggat n wass-ann acku anezwi ur iɣudi. 
necca nkk d dis kra imekli idrusen, neftu ngawer g "Café" ar-d-telkem tizi n twada lli cway yaggugen. 
lliɣ-d dinn nemmatti, ira ad iseɣ "amsektar" (chargeur) n ttilifun nns. nemsawal d bab n tɣawsa, yini-as mas d-nucka sg yiffus afad ad neɣnes ɣf izerfan nnɣ. ur iḥḍi walli tn izzenzan issyafaten nns lliɣ as d-inna s kigan n tguḍi: 
" jedderent iyi tuwlafin lli ẓṛiɣ tikkelt-lli, ad didun ibbed rebbi, 65 usggʷas ad lekmeɣ ɣil, ddereɣ akkʷ izmaz n igeldan-ad s kraḍ, kraygat tikkelt ar nettini hati wad rad yaf wann, macc amya ..."
iseqsa-aɣ ilmma is ar netteẓalla, yini-aɣ: 
" kudnna tẓalem, tterat i rebbi ad ikk tasga nnun, ifek awn turnawt, skrat mkann g kraygat taẓallit.." 
itter g tegira n wawal ad ikk rbbi tama nnɣ mgal wawank.
________________________________
yura-tt: Ɛebdellah Racdi
