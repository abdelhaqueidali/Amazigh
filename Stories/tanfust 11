
Illa yinnsi (var. yinsi) issar (var. iccar) taḥerratt d wuccen. Allig yuweḍ unebdu, inna-as wuccen i yinnsi :

- « Nker (var. kker) ad neddu ɣer ttasiɛ day nerwel ɣer tirect (var. tirrect) ; wanna izwaren ad yawer tirect ad iɛber. »

Day inna-as yinnsi :

- « Waxxa ! »

Day yaf yinnsi uma-s (var. ima-s, gma-s) g ubrid ; yufa-t tama n tirect ddaw temnafeɛt. Day inna-as i uma-s :

- « Ddu ad teɛberd tirect ! »

Day iddu netta ar itteɛbar d wuccen. Day ddun allig uwḍen ansa nna gan. Day rewlen-d ɣer tirect ; day yanef yinnesi g ubrid. Day iddu wuccen ar iregg°el ɣer tirect, day yaf-nn innsi izwar la itteɛbar ar ittini :

- « Settaɛec bla tinna zreynin ; ɛniɣ, a Σica, taɣrart ! »
________________________________
yura-tt: Hamid Ṭalibi
